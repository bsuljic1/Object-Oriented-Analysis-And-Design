# Tema: Bankarski sistem

![image](https://raw.githubusercontent.com/ooad-2019-2020/Grupa6-Bankari/master/logo%20ebank.png)

## Tim
  - [Enver Suljić](https://github.com/esuljic2)
  - [Berina Suljić](https://github.com/bsuljic1)
  - [Amina Šiljak](https://github.com/asiljak1)
  
## Opis teme

U modernom svijetu u kojem je novac pojam bez kojeg se ne može egzistirati, imamo potrebu da sve vezano za novac objedinimo u jedinstveni sistem – bankarski sistem. Aplikacija modernog bankarskog sistema omogućava obavljanje jednostavnih stvari kao što su operacije vezane za klijentovo bankovno stanje, podizanje sredstava u fizički novac (keš), depozit sredstava na račun, prebacivanje virtuelne vrijednosti stanja računa na drugi račun (transakcije), spremanje i čuvanje vrijednosti računa, itd. Osim osnovnih operacija, naša aplikacija ima veliki spektar dodatnih funkcionalnosti. Takve su one vezane za izdavanje kredita. Aplikacija implementira algoritam koji precizno određuje da li će klijent koji podiže kredit moći da ga vrati ili ne. Ta osobina klijenta se naziva kreditna sposobnost, a aplikacija posjeduje kalkulator koji je može izračunati na osnovu klijentovih podataka. Također, klijentima se omogućava da saznaju sve novosti banke, kao i promjene u sistemu koje se dešavaju jako često. Aplikacija je dostupna svim korisnicima uz prethodnu konsultaciju sa bankom, te registraciju. Ona olakšava komunikaciju sa bankom i omogućava klijentima da sa bilo kojeg mjesta, uz dostupnost interneta, mogu obaviti razne aktivnosti zbog kojih bi u suprotnom morali otići do poslovnice banke. Umjesto odlaska u poslovnicu i čekanja u redovima, koje je nekada otežano ili pak onemogućeno, klijenti sve mogu obaviti putem aplikacije, bez ikakve muke. Ovakva usluga omogućava jednostavno i efikasno upravljanje Vašim novcem, te siguran i brz pristup uz potpunu kontrolu nad sopstvenim finansijama. Doživite sve prednosti naših najmodernijih usluga!

## Funkcionalnosti 

- Pregled stanja i detalja računa
- Pregled prometa po računima
- Konverzija deviza
- Vršenje uplata
- Obavljanje transakcija između računa unutar iste banke
- Obavljanje transakcija između računa različitih banaka
- Pregled, odobravanje i historiju kredita
- Računanje kreditne sposobnosti
- Pregled svih filijala i bankomata na mapi
- Pregled kontakt brojeva vezanih za banku
- Informisanje o novostima banke

## Procesi

- Klijent
    - Konverzija deviza
    - Vršenje uplata
    - Slanje zahtjeva za kredit
    - Pregled svih filijala i bankomata na mapi
    - Pregled kontakt brojeva vezanih za banku
    - Informisanje o novostima o banci
- Bankar
    - Dodavanje novih klijenata u sistem i brisanje starih
    - Uređivanje podataka klijenata
    - Otvaranje računa, pregledanje stanja, i zatvaranje istih
    - Pregled transakcija
    - Pregled, odobravanje i historiju kredita (uz algoritam za računanje kreditne sposobnosti)
- Administrator
    - Dodavanje i uklanjanje uposlenika (bankara)
    - Dodavanje, uklanjanje i uređivanje filijala i bankomata
    - Pregled svih klijenata, njihovih računa, i transakcija između računa
    - Pregled podataka o kreditima
    - Uređivanje kontakt brojeva vezanih za banku
    - Dodavanje novosti


## Akteri

- Klijent
- Bankar
- Administrator


